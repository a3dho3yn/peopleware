---
title: 'بخش اول: مدیریت سرمایه‌های انسانی'
weight: 3
bookCollapseSection: true
description: 'بیش‌تر ما به عنوان مدیر، مستعد یک نقص به‌خصوص هستیم: تمایل به مدیریت افراد به عنوان اجزاء ماژولار. کاملاً واضح است که این تمایل از کجا ناشی می‌شود. پیشینه‌ای که...'
tags:
  - مدیریت منابع انسانی
  - سبک رهبری
  - منابع انسانی
  - سرمایه انسانی
  - توسعه نرم‌افزار
  - engineering manager
---

بیش‌تر ما به عنوان مدیر، مستعد یک نقص به‌خصوص هستیم: تمایل به مدیریت افراد به عنوان اجزاء ماژولار. کاملاً واضح است که این تمایل از کجا ناشی می‌شود. پیشینه‌ای که برای کارهای مدیریتی داشتیم، در نظر بگیرید: ما به عنوان گزینه‌های خوبی برای مدیریت در نظر گرفته شدیم چون در مقام انجام‌دهنده‌ی کار، متخصص و توسعه‌دهنده، عملکرد خوبی داشتیم. کاری که اغلب شامل سازماندهی منابع به شکل قسمت‌های ماژولار، مانند 
روال‌های نرم‌افزاری بود. ماژول‌‌هایی که می‌ساختیم، قرار بود 
{{< tooltip text="جعبه سیاه" note="Black Box" >}}
 باشند و بتوان با خیال راحت از خصوصیات داخلی آن‌ها چشم‌پوشی کرد. آن‌ها برای استفاده با یک رابط استاندارد طراحی شده بودند.

پس از سال‌ها تکیه بر این روش‌های ماژولار، جای تعجب نیست که ما به عنوان مدیران تازه‌کار، سعی می‌کنیم منابع انسانی خود را به همان شیوه مدیریت کنیم. ولی متاسفانه این شیوه خیلی کارآمد نیست.

در بخش اول، به واکاوی روشی بسیار متفاوت برای مدیریت افراد و نگرش به آن‌ها می‌پردازیم. روشی که سازگاری ویژه‌ای با خصوصیت‌های کاملاً غیر‌ماژولار نیروی انسانی دارد.
